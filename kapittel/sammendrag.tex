I denne oppgaven har vi undersøkt hvordan kommunikasjon og ledelse i Involve fungerer ved å besvare problemstillingen: \textit{Hvordan kan Involve ved hjelp av kommunikasjon og effektiv ledelse forbedre muligheten for å nå virksomhetens mål?} 

\indent \newline
Involve er et relativt nytt kommunikasjonshus med hovedfokus på reklame og PR. Virksomheten har de siste årene ikke klart å nå de finansielle målsettingene.
Derfor ønsket vi å undersøke hvilke tiltak innenfor ledelseseffektivitet og kommunikasjon organisasjonen kan iverksette for at de skal øke mulighetene for å nå finansielle mål i fremtiden.

\indent \newline
For å kunne gjøre vurderinger relatert til effektiv ledelse, har vi basert oppgaven på teori innenfor transaksjonsledelse og transformasjonsledelse, samt identifisert utfordringer i virksomheten gjennom koorienteringsmodellen. Relevant data har blitt innhentet gjennom en spørreundersøkelse og to dybdeintervjuer (semistrukturerte).

\indent \newline
Funnene fra datainnsamlingen viste til ledere som ikke utøver tranformasjonsledelse i stor nok grad.  Samtidig identifiserte vi utfordringer knyttet til arbeidsmengde og samarbeid på tvers av avdelinger. Avslutningsvis har vi på bakgrunn av Bernard Bass sine fire dimensjoner kommet med anbefalinger relatert til å skape motivasjon, inspirasjon og oppslutning hos de ansatte - faktorer som potensielt kan forbedre virksomhetens muligheter til å nå finansielle målsettinger i fremtiden.