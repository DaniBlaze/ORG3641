Oppgaven har hatt som formål å undersøke hvordan ledelsen ved Involve fungerer, og besvare problemstillingen “Hvordan kan Involve ved hjelp av kommunikasjon og effektiv ledelse forbedre muligheten for å nå virksomhetens mål?”. Vurdering av effektiv ledelse er blitt gjennomført ved å definere begrepet ledelse, og gjennom teori relatert til transaksjonsledelse og transformasjonsledelse, med spesielt fokus på Bernard Bass sine fire dimensjoner. På bakgrunn av analysen kan vi konkludere med at virksomheten ikke praktiserer effektiv ledelse i stor nok grad. Vi oppfordrer ledelsen til å fokusere på ovennevnte anbefalinger for å utvikle seg innenfor dimensjonene; idealisert innflytelse, inspirerende motivasjon, intellektuell stimulering og individuelle hensyn. Forbedringer på disse områdene vil kunne resultere i inspirerte og motiverte ansatte, som jobber mot en felles visjon og større muligheter for at Involve når finansielle målsettinger i fremtiden. 