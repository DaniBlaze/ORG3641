\section{Motivasjon for oppgaven}
Da vi startet studien ønsket vi å undersøke betydningen av effektiv ledelse, og hvordan ledelse kan påvirke de ansattes evne til å jobbe mot en felles visjon og målsetting. Ledere har et overordnet ansvar for motiverte medarbeidere som jobber sammen mot et felles mål. Karismatiske ledere inspirerer medarbeiderne til å overta lederens tenkning, væremåte og ånd, og jobber kontinuerlig med effektiv internkommunikasjon \cite[s.~137]{KommunikasjonForLedere}. Internkommunikasjon handler om hvordan ulike grupper og avdelinger i organisasjonen knyttes sammen gjennom kommunikasjon. I et strategisk perspektiv påvirker internkommunikasjon virksomhetens evne til å skape samhandling, utvikling, motivasjon og trivsel - faktorer som er viktige for en vellykket drift \cite{estudie}.

\section{Problemstilling}
Problemstillingen ble utarbeidet gjennom innledende samtaler med kommunikasjonsrådgiver Kjetil Væhle (tidligere daglig leder) og tilgang til en medarbeiderundersøkelse som ble gjennomført i januar 2019. De viktigste funnene fra undersøkelsen var en manglende tillit til ledelsens måte å drive virksomheten på og ledelsens evne til å skape motivasjon. 

\indent \newline
Samtalene med Kjetil Væhle ga oss i tillegg informasjon om at virksomheten ikke har klart å nå de finansielle målsettingene de siste årene. På bakgrunn av denne informasjonen kom vi frem til følgende problemstilling:
\textit{Hvordan kan Involve ved hjelp av kommunikasjon og effektiv ledelse forbedre muligheten for å nå virksomhetens mål?}

\section{Om bedriften}
Involve er et relativt nytt kommunikasjonshus med bred kompetanse innenfor reklame og PR. Selskapet vokste frem som et resultat av flere fusjoner i 2011, og er en del av Havas, et internasjonalt reklame- og kommunikasjonsnettverk. De drives som et selvstendig norskeid byrå, hvor arbeidsoppgavene retter seg mot PR, design, reklame, markedsføring m.m. Filosofien baserer seg på navnet til virksomheten og handler om å skape produkter og tjenester som engasjerer og involverer målgruppen. Virksomheten består av fire avdelinger; Pro-X, Advertising, PR og Xpress.

\begin{figure}[H]
\centering
\includegraphics [scale=0.45]{bilder/org.png}
\caption{Organisasjonskart - Involve}
\label{fig:org}
\end{figure}

\indent \newline
Kommunikasjonsbransjen er i følge Væhle inne i en utvikling som kjennetegnes av økt digitalisering og en økning i tempo. Konkurransen blant aktørene anses som svært tøff, hvor oppdragene ofte blir lagt ut som åpne anbud. Prosjekter krever tverrfaglig kompetanse, og flere fagdisipliner må dermed samarbeide for å kunne levere et konkurransedyktig produkt. Dette fører til at det stilles høyere krav til internkommunikasjonen enn tidligere. 
